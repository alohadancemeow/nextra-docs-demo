---
title: พยัญชนะสังโยค
description: A complete list of all APIs available in the Edge Runtime.
---

## พยัญชนะสังโยค

[๑๓] ลักษณะที่จะประกอบพยัญชนะซ้อนกันได้นั้น ดังนี้ ในพยัญชนะวรรคทั้งหลาย

- พยัญชนะที่ ๑ ซ้อนหน้าพยัญชนะที่ ๑ และ ที่ ๒ ในวรรคของตนได้,
- พยัญชนะที่ ๓ ซ้อนหน้าพยัญชนะที่ ๓ และ ที่ ๔ ในวรรคของตนได้,
- พยัญชนะที่ ๕ สุดวรรค ซ้อนหน้าพยัญชนะ ในวรรคของตนได้ทั้ง ๕ ตัว ยกเสียงแต่ตัว ง ซึ่งเป็นตัวสะกดอย่างเดียว มิได้มีสําเนียงในภาษาบาลี ซ้อนหน้าตัวเองไม่ได้,

พยัญชนะวรรค ที่ซ้อนกันดังนี้ก็ดี ตัว ย ล ส ซ้อนกัน ๒ ตัวก็ดี ไม่มีสระคั่น, พยัญชนะตัวหน้า เป็นตัวสะกดของสระที่อยู่หน้าตน ไม่ออกเสียง ผสมด้วยพยัญชนะตัวหลัง
ส่วนพยัญชนะตัวหลัง อาศัยสระตัวหน้า ออกสําเนียง เมื่อพยัญชนะตัวใดสะกด จะมีเสียงเป็นอย่างไรนั้น
ก็เหมือนกับคําของเรา ไม่ต้องกล่าว แปลกกันแต่ในภาษาของเรา ตัว ร ใช้สะกด และมีสําเนียงเป็นกน เหมือนคําว่า "นคร " เรา อ่านกันว่า "นคอน" เป็นต้น เป็นตัวอย่าง
ในดันติภาษาทั้งปวง ตัว ร ไม่เป็นตัวสะกดมีเสียงเป็น กน เลย

[๑๔ ] พยัญชนะ ๔ ตัว คือ ย ร ล ว ถ้าอยู่หลังพยัญชนะตัวอื่น ออกเสียงผสมกับพยัญชนะตัวหน้า,
ตัว ส มีสําเนียงเป็น อุสุมะ ไม่มีคําเทียบในภาษาของเรา มีแต่ภาษาอังกฤษ เหมือน คําว่า AS เป็นต้น
แม้ถึงเป็นตัวสะกดของสระตัวหน้าแล้ว ก็คงมีเสียง ปรากฏหน่อยหนึ่ง ประมาณกึ่งมาตราของสระสั้น พอให้รู้ได้ว่าตัว ส สะกด ไม่ออกเสียงเต็มที่ เหมือนอาศัยสระ,
ตัว ห นั้น ถ้าอยู่หน้าพยัญชนะอื่น ก็ทําให้สระที่อยู่ข้างหน้าตน ออกเสียงมีลมมากขึ้น เหมือนคําว่า พรหม
ถ้าพยัญชนะ 4 ตัว ญ ณ น ม ย ล ว ฬ, นําหน้า มีสําเนียงเข้าผสมพยัญชนะนั้น

[๑๕] ข้อที่ว่าไว้ข้างต้นว่า พยัญชนะทั้งปวงกึ่งมาตรานั้น ว่า ตามที่ท่านแสดงไว้โดยไม่แปลกกัน
ถ้าจะแสดงให้พิสดารสักหน่อย ตามวิธีนักปราชญ์ชาวตะวันตกจัดแบ่งไว้นั้น เห็นว่า พยัญชนะวรรค ทั้งปวง เป็นมูคะพยัญชนะ MUTEs ไม่มีมาตราเลย
เพราะจะรวมเข้า กับพยัญชนะวรรคตัวใดตัวหนึ่งลงในสระเดียวกัน ออกเสียงผสมกับ ไม่ได้ เป็นได้อยู่แต่ตัวสะกดอย่างเดียว,
ส่วนพยัญชนะ คือ ย ร ล ว ส ห ฬ ๓ ตัวนี้ เป็น`อัฑฒสระ` มีเสียงกึ่งสระ คือ กึ่งมาตรา เพราะพยัญชนะเหล่านี้
บางตัวก็รวมลงในสระเดียวกันด้วยพยัญชนะอื่น ออกเสียงพร้อมกันได้ บางตัว แม้เป็นตัวสะกด ก็คงออกเสียง หน่อยหนึ่ง พอให้รู้ได้ว่าตัวนั้นสะกด

ลําดับอักขระ [๑๖] การเรียงลําดับอักขระนั้น ไม่สู้เป็นอุปการะแก่ผู้ที่แรกศึกษา ถึงกระนั้น ก็เป็นเครื่องประดับปัญญาได้อย่างหนึ่ง จึงได้แสดงไว้ในที่นี้
ในคัมภีร์มุขมัคคสารทีปนี ท่านแสดงลําดับแห่งอักขระไว้ดังนี้
อักขระ ๔๑ ตัว แม้ต่างกันโดยฐานที่เกิดเป็นต้น ก็เป็น ๒ อย่าง
คือ เป็นนิสสัยอย่าง ๑ เป็นนิสสิตอย่าง ๑
สระที่เป็นที่อาศัยของพยัญชนะ ชื่อนิสสัย,
พยัญชนะอันอาศัยสระ ชื่อนิสสิต

เมื่อจะเรียงอักขระให้เป็นลําดับ จําจะต้องเรียงนิสสัยไว้ก่อน ท่านจึงเรียงสระก่อน
ก็สระนั้นเล่า ก็เป็น ๒ อย่าง เกิดในฐานเดียวบ้าง เกิดใน ๒ ฐานบ้าง,
ควรจะเรียงสระที่เกิดในฐานเดียวก่อน ก็สระที่ เกิดในฐานเดียวนั้นเป็น ๓ อย่าง กัณฐชะ เกิดในคออย่าง ๑ ตาลุชะ เกิดที่เพดานอย่าง ๑ โอฏฐชะ เกิดที่ริมฝีปากอย่าง ๑
สระที่เกิดในฐานเดียว ที่จําจะต้องเรียงก่อนนั้น ท่านก็เรียงไปตามลําดับฐานที่เกิด ตั้งต้นแต่คอ ถัดมาก็ถึงเพดาน ต่อมาจึงถึงริมฝีปาก
ในสระที่เกิดในฐานเดียว ซึ่งไปตามลําดับฐานดังนี้นั้น รัสสสระเป็นลหุ มีเสียงเบา ทีฆสระเป็นครุ มีเสียงหนัก ควรเรียงลทุก่อน
ท่านจึงเรียงลทุก่อน ครุภายหลัง ในสระที่เกิดใน ๒ ฐาน ท่านเรียงตัว เอ ไว้ก่อน ตัว โอ ไว้ภายหลัง เพราะ เอ เกิดในฐานทั้ง ๒ ที่ตั้ง อยู่ก่อน คือ คอและเพดาน, ตัว โอ เกิดในฐานทั้งอยู่ภาย หลัง คือ คอและริมฝีปาก นี้เป็นลําดับสระ

[๑๓ ] ส่วนพยัญชนะก็เป็น ๒ เป็นวรรค ๑.เป็นอวรรค ๑. ท่านเรียงพยัญชนะวรรคไว้ก่อน พยัญชนะที่มิใช่วรรคไว้หลัง
เพราะพยัญชนะวรรคมากกว่าพยัญชนะที่มิใช่วรรค ให้รู้จักลําดับของ พยัญชนะวรรคทั้ง ๕ ตามลําดับฐานดังนี้ ฐาน คือ คอ เป็นต้น ถัดมา เพดาน ปุ่มเหงือก ฟัน ริมฝีปาก เป็นลําดับกันไป
ท่านจึงเรียง ก วรรคไว้ต้น ต่อไป จ วรรค ฏ วรรค ต วรรค ป วรรค เป็นลําดับไป แม้ถึงอักขระในวรรคเล่าก็เป็น ๒ โฆสะอย่าง ๑ อโฆสะ อย่าง ๑ แม้ถึงควรจะเรียงโฆสะไว้ก่อน เพราะมากกว่าก็จริงอยู่
ถึงกระนั้น พยัญชนะที่เป็นโฆสะเสียงหนักกว่า พยัญชนะที่เป็นอโฆสะ เสียงเบา จําจะต้องเรียงพยัญชนะที่ที่มีเสียงเบาก่อน เรียงพยัญชนะที่ มีเสียงหนักไว้ภายหลัง ท่านจึงได้เรียงอโฆสะไว้ก่อน โฆสะไว้ภาย หลัง,
ในพยัญชนะที่มิใช่วรรคก็เป็น ๒ คือ โฆสะและอโฆสะ ย ร ล ว ห ฬ ๖ ตัวนี้เป็นโฆสะ ส เป็นอโฆสะ ในที่นี้โฆสะมากกว่า อโฆสะ มีแต่ตัวเดียวเท่านั้น ท่านจึงเรียงโฆสะไปตามลําดับฐานที่เกิดเสียก่อน ไม่เรียงเหมือนพยัญชนะในวรรค
ต่อนั้นจึงอโฆสะ แต่ ห เพราะเป็น โฆสะและกัณฐชะ ควรจะเรียงไว้ก่อนก็จริง ถึงกระนั้น จึงเห็นว่า ท่านเรียงไว้ผิดลําดับ เพื่อจะให้รู้ว่า แม้เรียงไปตามลําดับก็คงผิดลําดับ (เหตุผลที่เรียงตัว ห ต่อตัว ส นี้ ท่านแสดงไว้ไม่วิเศษอย่างนี้ นัก ปราชญ่ควรพิจารณาดู)
นักปราชญ์ซึ่งรู้คัมภีร์ศัพทศาสตร์ทั้งหลาย กล่าวตัว ฬ ทําวิการให้เป็นตัว ฑ ในที่นี้ท่านกล่าวไว้ต่างหาก ส่วน อาจารย์ผู้ทําสูตรเล่าเรียน [มิใช่พระสูตรในพระไตรปิฎก ประสงค์ เอาสูตรเช่นในมูล ] กล่าวตัว ล ในที่ตัว ฬ พยัญชนะ คือ ฬ นี้
แม้ถึงท่านไม่ได้พิจารณาว่าเป็นโฆสะหรืออโฆสะ ก็อาจรู้ได้ตาม วิจารณ์ ล เพราะตั้งอยู่ในฐานเป็นตัว ล แต่ในคัมภีร์ศัพทศาสตร์ ท่านหมายเอาเป็นตัว ฑ ไม่กล่าวไว้ต่าง เพื่อจะให้รู้ว่า ชนทั้งปวง ไม่กล่าวเหมือนกัน บางพวกก็กล่าวตัว ล ในที่ตัว ฬ นั้น บางพวก กล่าวตัว ฑ ในที่ตัว ฬ นั้น
เพราะเป็นมุทธชะและโฆสะ ดังนี้ ควรจะ เรียงไว้ในลําดับแห่ง ร แต่ท่านมาเรียงไว้หลัง [ ข้อนี้ก็ควรวิจารณ์ หรือเพราะเป็นพยัญชนะที่นิยมเอาเป็นแน่ไม่ได้เหมือนพยัญชนะอื่น จึงเรียงไว้เสียข้างหลัง] นิคคหิตท่านเรียงเอาไว้ในที่สุดของพยัญชนะ ทั้งปวงทีเดียว
เพราะไม่มีเสียง ไม่มีพวก และพ้นจากโฆสะอโฆสะ นี้เป็นลําดับพยัญชนะ

จบสมัญญาภิธานแต่เท่านี้ ฯ
