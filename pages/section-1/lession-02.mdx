---
title: ฐานกรณ์ของอักขระ
description: A complete list of all APIs available in the Edge Runtime.
---

## ฐานกรณ์

[๖] ฐานกรณ์เป็นต้นของอักขระนักปราชญ์ท่านแสดงใน คัมภีร์ศัพทศาสตร์ ย่อบ้าง พิสดารบ้าง ครั้นข้าพเจ้าจะนํามาแสดงในที่นี้ให้สิ้นเชิง
ก็เห็นว่าจะพาให้ผู้แรกศึกษาฟันเฟือนักไป จะแสดงพอสมควร

### ฐาน

ฐานที่ตั้งที่เกิดของอักขระมี ๖ คือ

- **กณฺโจ** คอ
- **ตาลุ** เพดาน
- **มุทฺธา** ศีรษะ ก็ว่า ปุ่มเหงือก ก็ว่า
- **ทนฺโต** ฟัน
- **โอฏฺโฐ** ริม ฝีปาก
- **นาสิกา** จมูก

อักขระบางเหล่าเกิดในฐานเดียว บางเหล่า เกิดใน ๒ ฐาน,

- อ อา, ก ข ค ฆ ง ห ๘ ตัวนี้เกิดในคอ เรียกว่า _กณฐชา_,
- อิ อี, จ ฉ ช ฌ ญ, ย, ๓ ตัวนี้เกิดที่เพดาน เรียกว่า _ตาลุชา_,
- ฏ ฐ ฑ ฒ ณ, ร ฬ, ๒ ตัวนี้เกิดในศีรษะก็ว่า ที่ปุ่มเหงือกกว่า เรียกว่า _มุทธชา_,
- ต ถ ท ธ น, ล ส. ๗ ตัวนี้เกิด ที่ฟัน เรียกว่า _ทนตชา_,
- อุ อู, ป ผ พ ภ ม. ๗ ตัวนี้เกิดที่ริมฝีปาก เรียกว่า _โอฏฐชา_,
- นิคคหิตเกิดในจมูก เรียกว่า _นาสิกฏฐานชา_,

อักขระเหล่านี้ ยกเสียแต่พยัญชนะที่สุดวรรค ๕ ตัว คือ ง ญ ณ น ม เกิดในฐานอันเดียว,
เอ เกิดใน ๒ ฐาน คือ คอและเพดาน เรียกว่า _กณฐตาลุชา_,
โอ เกิดใน ๒ ฐาน คือ คอและริมฝีปาก เรียกว่า _กณฺโจฏฐชา_,

พยัญชนะที่สุดวรรค ๕ ตัว เกิดใน ๒ ฐาน คือ ตามฐานของตน ๆ และจมูก เรียกว่า _สกฏจานนาสิกฏจานชา_,
ว เกิดใน ๒ ฐาน คือ ฟันและริมฝีปาก เรียกว่า _ทนโตฏฐชา_,
ห พยัญชนะ ที่ประกอบด้วยพยัญชนะ 4 ตัว คือ ญ ณ น ม ย ล ว ฬ ท่านกล่าวว่าเกิดแต่อก ที่ไม่ได้ประกอบ เกิดในคอตามฐานเดิมของตน

### กรณ์

[๒] กรณ์ที่ทําอักขระมี ๔ คือ

- ชิวหามชุฒิ ท่ามกลางลิ้น ๑
- ชิวโหปคุก ถัดปลายลิ้นเข้ามา ๑
- ชิวหคุก ปลายลิ้น ๑
- สกฏฐาน ฐานของตน ๑.

ท่ามกลางลิ้น เป็นกรณ์ของขระที่เป็นตาลุชะ,
ถัดปลายลิ้นเข้ามา เป็นกรณ์ของอักขระที่เป็นมุทธชะ,
ปลายลิ้น เป็น กรณ์ของอักขระที่เป็นทันตชะ,
ฐานของตนเป็นกรณ์ของอกขระที่เหลือจากนี้

### มาตรา

เสียงอักขระ [๔] มาตราที่จะว่าอักขระนั้น ดังนี้ สระสั้นมาตราเดียว สระยาว ๒ มาตรา, สระมีพยัญชนะสังโยคอยู่เบื้องหลัง ๓ มาตรา พยัญชนะทั้งปวงกึ่งมาตรา,
เหมือนหนึ่งว่าสระนั้นตัวหนึ่งกึ่งวินาที (ครึ่ง ซกัน) ว่าสระยาวต้องวินาทีหนึ่ง, ว่าสระที่มีพยัญชนะสังโยค อยู่เบื้องหลังวินาทีครึ่ง, ว่าพยัญชนะควบกัน เหมือน ตุย ตั้งแต่ ตล ถึง ย เท่าส่วนที่ ๔ ของวินาที ซึ่งกําหนดระยะเสียงวินาทีดังนี้ ก็เป็น การไม่แน่ที่เดียว เป็นแต่ว่าไว้พอจะได้รู้จักระยะมาตราเท่านั้น

[๕] สระ 4 ตัวนั้น, มีเสียงไม่ต่างกับภาษาของเรา เพราะฉะนั้น ไม่ต้องแสดงโดยพิศดาร ย่อลงเป็น ๒

- มีเสียงสั้นอย่าง ๑
- มีเสียงยาวอย่าง ๑

ตามที่กล่าวไว้ข้างต้น [๓] นั้นแล้ว

[๑๐ ] แม้ถึงพยัญชนะก็มีเสียงไม่ต่างกันนัก ที่ต่างกัน คือ
ค ช ซ ท พ ๕ ตัวนี้ เป็นแต่ให้ผู้ศึกษากําหนดพยัญชนะที่เป็นโฆสะ และอโฆสะเป็นต้น
อ่านให้ถูกต้องดีขึ้นกว่าแต่ก่อน ก็จะเป็นความเจริญวิทยาของตน.

### โฆสะ - อโฆสะ

พยัญชนะแบ่งเป็น ๒ ตามที่มีเสียงก้องและไม่ก้อง,
พยัญชนะที่มี เสียงก้อง เรียกว่า`โฆสะ`  
ที่มีเสียงไม่ก้อง เรียกว่า`อโฆสะ`

- พยัญชนะที่ ๑ ที่ ๒ ในวรรคทั้ง ๕ คือ ก ข, จ ฉ, ฎ จ. ต ถ, ป ผ. และ ส ๑๑ ตัวนี้ เป็นอโฆสะ,
- พยัญชนะที่ ๓ ที่ ๔ ๕ ในวรรคทั้งที่ ๕ คือ ค ฑ ง, ช ฌ ญ, ฑ ฒ ณ, ท ธ น พ ภ ม, และ ย ร ล ว ห ฬ, ๒๑ ตัวนี้ เป็น โฆสะ,
- นิคคหิต นักปราชญ์ผู้รู้ศัพทศาสตร์ ประสงค์เป็นโฆสะ,
  ส่วน นักปราชญ์ฝ่ายศาสนา ประสงค์เป็น`โฆสาโฆสวิมุตติ` คือพ้นจากโฆสะและอโฆสะ,

```
และเสียงของนิคคหิตนี้อ่านตามวิธีบาลีภาษา มีสําเนียงเหมือน ตัว "ง" สะกด
อ่านตามวิธีสันสกฤต มีสําเนียงเหมือนตัว "ม" สะกด.
```

### สิถิล - ธนิต

[๑๑] พยัญชนะวรรคที่เป็นโฆสะและอโฆสะ ก็แบ่งเป็น ๒ ตาม เสียงหย่อนและหนัก,
พยัญชนะที่ถูกฐานของตนหย่อน ๆ ชื่อ`สิถิล`,
พยัญชนะที่ถูกฐานของตนหนัก บันลือเสียงดัง ชื่อ`ธนิต`

- พยัญชนะที่ ๑ ที่ ๓ ในวรรคทั้ง ๕ เป็นสิถิล
- พยัญชนะที่ ๒ ที่ ๔ ในวรรคทั้ง ๕ เป็นธนิต

```
ในคัมภีร์กัจจายนเภทแสดงไว้ว่า พยัญชนะที่สุดวรรค ๕ ตัว ก็เป็นสิถิล แต่ในคัมภีร์ทั้งหลายอื่น ท่านมิได้กล่าว
```

[๑๒ ] เมื่อผู้ศึกษากําหนดโฆสะ อโฆสะ สิถิล ธนิต ได้แล้ว พึงรู้เสียงดังนี้

- พยัญชนะที่เป็น`สิถิลอโฆสะ` มีเสียงเบากว่าทุกพยัญชนะ,
- `ธนิตอโฆสะ` มีเสียงหนักกว่า`สิถิลอโฆสะ`,
- `สิถิลโฆสะ` มีเสียงดังกว่า `ธนิตอโฆสะ`,
- `ธนิตโฆสะ` มีเสียงดังก้องกว่า`สิถิลโฆสะ`

เป็นชั้น ๆ ดังนี้ ฯ
