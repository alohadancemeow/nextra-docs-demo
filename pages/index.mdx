---
title: Getting Started
description: Learn how to install and run the Edge Runtime as a Node.js package.
---

## ปฐมบทแห่งบาลีไวยากรณ์

ข้อควรศึกษาเบื้องต้นเกี่ยวกับบาลีไวยากรณ์

`บาลีไวยากรณ์` มาจากศัพท์ว่า `บาลี + ไวยากรณ์` ศัพท์เดิมคือ `ปาลี + วยากรณ`

**"ปาลิ" (ภาสา) แปลว่า ภาษาที่รักษาไว้ซึ่งระเบียบแบบแผน**

- ในพจนานุกรมฉบับราชบัณฑิตยสถาน ให้ความหมายว่า “ภาษาที่ใช้เป็นหลักในพระพุทธศาสนานิกายเถรวาท”
- ในพจนานุกรมมคธ -ไทย (พันตรี ป.หลงสมบุญ) ให้ความหมาย ว่า “บาลี หรือ พระบาลี
  คือพระพุทธพจน์อันเป็นหลักเดิม ได้แก่คําใน พระไตรปิฎก จัดเป็นพระปริยัติธรรม
  บาลี คือ คําที่ใช้เป็นหลักใน พระพุทธศาสนา”
- ในสัททนีติ สุตฺตมาลา (พระอัคควังสเถระ) ให้ความหมายว่า “ภาษาที่รักษาไว้ ซึ่งพระพุทธพจน์”

และด้วยความที่ ภาษาบาลี เป็นภาษาที่รักษาซึ่งพระพุทธพจน์ จึงได้รับการยกย่องจากนักไวยากรณ์ว่าเป็นภาษาที่มีความพิเศษถึง
๔ ประการ คือ

- มูลภาษา คือ ภาษาหลักของเสฏฐบุคคล ๔ จําพวก คือ ๑.อาทิกัปปิยบุคคล(บุคคลในยุคต้นกัปป์) ๒. พรหม ๓. อัสสุตาลาปบุคคล (บุคคลผู้ไม่เคยสดับคําพูดของมนุษย์) และ ๔. พระสัมมาสัมพุทธเจ้า
- ตันติภาษา คือ ภาษาที่มีแบบแผนมีกฎเกณฑ์ทางไวยากรณ์ที่
- สถานิรุตติ คือ ภาษาที่พระพุทธเจ้าตรัสและเป็นภาษาหลักในการประกาศพระพุทธศาสนา
- อุตตมภาษา คือ ภาษาชั้นสูง

**"วยากรณ" แปลว่า การกระทําให้แจ้ง, การทาย, การกล่าวทาย การคาดการณ์, การยืนยัน, และ การพยากรณ์**

```
(วิ + อา บทหน้า กรุ ธาตุ ยุ ปัจจัย แปลง อิ เป็น ย = วย = วยากรณ)
```

ในพจนานุกรมพุทธศาสน์ ฉบับประมวลศัพท์ (ป.อ.ปยุตฺโต) ใช้คําว่า “ไวยากรณ์” และให้ความหมาย ๒ อย่าง คือ

- ระเบียบของภาษา วิชาว่าด้วยระเบียบแห่งภาษา
- คําหรือข้อความที่เป็นร้อยแก้ว, ความร้อยแก้ว

## บาลีไวยากรณ์

พจนานุกรมฉบับราชบัณฑิตยสถาน ให้ความหมายของคําว่า บาลีไวยากรณ์ ว่า “ระเบียบของภาษาบาลี” หรือ “การกระทําให้แจ้งซึ่ง ภาษาบาลี”

```
คําว่า “บาลีไวยากรณ์” ซึ่งมาจากศัพท์เดิมว่า “ปาลิวยากรณ์” เป็นศัพท์นามกิตก์ ลง ยุ ปัจจัย เป็นกัตตุรูป กรณสาธนะ
วิว่า ปาลี วยากโรติ เตนาติ = ปาลิวยากรณ์ (วจน) (บุคคลย่อม กระทําให้แจ้ง ซึ่งภาษาบาลี ด้วยถ้อยคํานั้น
เพราะเหตุนั้น ถ้อยคํานั้น ชื่อว่า เป็นเครื่องกระทําให้แจ้ง ซึ่งภาษาบาลี)
```

สรุปว่า บาลีไวยากรณ์ แปลว่า ความชัดเจนแห่งระเบียบแบบ แผนของภาษาบาลี

## บาลีไวยากรณ์ ๔ ส่วน

บาลีไวยากรณ์นั้น แบ่งออกเป็น 4 ส่วน คือ

- อักขรวิธี ว่าด้วยอักษร จัดเป็น ๒ อย่าง คือ  
  ๑. สมัญญาภิธาน แสดงชื่ออักขระทั้งที่เป็นสระและพยัญชนะ พร้อมด้วยฐานกรณ์  
  ๒. สนธิ การต่ออักขระให้เนื่องด้วยอักขระ

- วจีวิภาค
  ว่าด้วยส่วนแห่งถ้อยคํา หรือการแบ่งคําพูด ซึ่งแบ่งออกเป็น ๖ ส่วน คือ  
  ๑. นามศัพท์  
  ๒. อัพยยศัพท์  
  ๓. อาขยาต  
  ๔. กิตก์  
  ๕. สมาส  
  ๖. ตัทธิต

- วากยสัมพันธ์  
  ว่าด้วยการก (ผู้กระทํา) และสัมพันธ์คําพูดที่ แบ่งไว้ในวจีวิภาคให้เข้าเป็นประโยคเดียวกัน (สําหรับประโยค ป.ธ.๓)

- ฉันทลักษณ์  
  ว่าด้วยการแต่งฉันท์ คือคาถาที่เป็นวรรณพฤทธิ์และมาตราพฤทธิ์ (สําหรับประโยค ป.ธ.๘, ๙)
